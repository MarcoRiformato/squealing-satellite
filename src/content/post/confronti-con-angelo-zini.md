---
publishDate: 2024-05-15T00:00:00Z
title: Con.fronti con Angelo Zini
excerpt: Incontri pubblici per ascoltare il territorio e le esigenze dei cittadini
image: "~/assets/images/porto.jpg"
category: Elezioni 2024
tags:
  - confronti 
  - ascolto
  - cittadinanza
  - partecipazione
  - angelozinisindaco
  - Portoferraio
  - Elba
  - idee
  - presentefuturo

metadata:
  canonical: https://pietrogentili.it/confronti-con-angelo-zini
---

La lista Civica Angelo Zini mette al centro proprio il bisogno di tornare a parlare negli spazi pubblici, siano essi fisici o digitali, la politica 2024 targata Angelo Zini, che con la sua lista civica promuove a stretto giro una fitta serie di incontri con residenti nelle frazioni, associazioni di categoria, enti e cooperative.
E d'altronde, la compagine presentata lunedì 13 maggio nella sede della lista in Viale Elba 167, ha parlato chiaro: il programma elettorale per le future amministrative si costruirà sempre di più sulla base dell'ascolto e del confronto con i cittadini e i loro bisogni, i loro sogni.

> Tutti abbiamo una progettualità con la nostra città” – ha ribadito Angelo Zini anche in sede di presentazione della lista – “Tutti abbiamo dei sogni, e una visione precisa, rispetto al luogo in cui abitiamo. E se il compito dell'amministratore è complesso, perché deve tradurre in azioni concrete il bene collettivo, quello che possiamo fare è ritrovare la voglia, lo spirito e l'energia per sedersi ad un tavolino tutti insieme e ragionare, discutere, animarsi, creare futuro con le parole e le idee.

### Angelo Zini, e i suoi collaboratori della lista civica, incontreranno:

- Mercoledì 15 maggio, ore 15:00, presso la sede della soc.cooperativa G. Di Vittorio con il team di lavoro della Cooperativa
- Giovedì 16 maggio, ore 18:00, presso il Ristorante da Giacomino con la comunità di residenti del Viticcio
- Giovedì 16 maggio, ore 21:00, con le associazioni animaliste presso la sede del gruppo in Viale Elba 167 (Ex Pellegrini Studio Tattoo)

Nuove ed ulteriori date saranno tempestivamente comunicate attraverso i canali social della lista, presente su [Facebook (@angelozinisindaco)](https://www.facebook.com/profile.php?id=61558738936034) e [Instagram (Angelo_zini_sindaco)](https://www.instagram.com/angelo_zini_sindaco/).

_Lista Civica Angelo Zini Sindaco_
